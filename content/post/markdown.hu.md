---
layout: post
title: Markdown
author: csvass
language: hu
categories:
- markdown
- tool
comments: true
date: 2021-01-25
tags:
- web
- tool
- Md
- link

url: /2021/01/25/md
---

# Markdown
Talán ez volt az egyik kiindulópont. Szeretek írni. Legyen szó jegyzetekről, teendőkről, dokumentum-, honlapszerkesztésről, napló- vagy blogbejegyzésekről, szívesen jegyzem le a gondolataimat. Előszeretettel használom a számítógépet és olyan szoftwereket, alkalmazásokat, amiket akár asztali gépen, akár mobiltelefonon egyaránt tudok használni. Több olyan alkalmazást is használok, használtam amik támogatják a Markdownt. 

## De mi is ez valójában? 
Egyfajta leíró nyelv, ami lehetővé teszi egyszerű jelekkel, hogy a szöveg gépelése közben formázzuk azt, anélkül, hogy közben akár kódokkal, akár más módon a formázással kellene bíbelődni. Egy egyszerű *Jegyzettömb* -öt megnyitva is elkészíthetjük, amit aztán a [Markdown][Md] t támogató szoftverek szépen megformáznak nekünk. Arra alakalmas programban formázott jegyzetként tekinthetjük meg, de készíthetönk belőle pl. *HTML* vagy *PDF* fájlt is. 

## Szeretnéd kipróbálni?
Legegyszerűbb, ha elnavigálsz pl. a [markdownguide][Md] **angol nyelvű** oldalára és megnézed, elolvasod a hosszabb vagy éppen rövidebb útmutatókat. Komolyabb nyelvtudás azért nem szükséges, a felsorolt példák magukért beszélnek.  
Van néhány nagyon jó webes/böngésző alkalmazás, mint pl.: [Dillinger][Dg], [Madoko][Mad], ahol az osztott képernyő egyik felén évő szerkesztőben bevitt és Markdown jelekkel ellátott szöveg a másik oldalon rögtön láthatóvá válik formázva. Az elkészült dokumentumot pedig másolhatod, különböző formátumokban letöltheted, vagy valamelyik felhővel szinkronizálhatod.  
Illetve, ha olyan alkalmazást használsz, ameelyik támogatja, akár közvetlenül is beírhatod és aztán ellenőrizheted az eredményt.

[Md]: https://www.markdownguide.org/
[Dg]: https://dillinger.io/
[Mad]: https://www.madoko.net/
